# Δημιουργία Εφαρμογής Διαχείρισης NBA

Η άσκηση αφορά τη δημιουργία μιας εφαρμογής διαχείρισης δεδομένων για το NBA χρησιμοποιώντας Spring Boot. Στόχος είναι να αναπτύξετε μια RESTful API που αντλεί δεδομένα από μια βάση δεδομένων NBA, τα φορτώνει στη μνήμη και εξυπηρετεί αιτήματα χωρίς περαιτέρω κλήσεις στη βάση.

<hr>

## Απαιτήσεις Άσκησης

1. Δημιουργία Βάσης Δεδομένων

- Δημιουργήστε μια βάση δεδομένων με όνομα NBA.   
- Δημιουργήστε τους εξής πίνακες:
  
- Team:   
  - `Team_ID` (Primary Key)   
  - `Name` (Όνομα ομάδας)   
  - `City` (Πόλη της ομάδας)   
  
- Player:   
  - `Player_ID` (Primary Key)   
  - `Name` (Όνομα παίκτη)   
  - `Team_ID  (Foreign Key που συνδέεται με τον πίνακα Team)   

- Stats:
  - `Player_ID` (Foreign Key που συνδέεται με τον πίνακα `Player`)   
  - `points` (Πόντοι)   
  - `assists` (Ασίστ)   
  - `rebounds` (Ριμπάουντ)   

- Γεμίστε τους πίνακες με τυχαία δεδομένα.

2. Υλοποίηση RESTful API

- Δημιουργήστε έναν Controller με τα εξής endpoints:
  1. `getTopScorers`: Επιστρέφει τους παίκτες με τους περισσότερους πόντους.   
  2. `getTopRebounders`: Επιστρέφει τους παίκτες με τα περισσότερα ριμπάουντ.   
  3. `getTopPassers`: Επιστρέφει τους παίκτες με τις περισσότερες ασίστ.   
  4. `getTopPlayers`: Επιστρέφει τους κορυφαίους παίκτες με βάση το άθροισμα πόντων, ριμπάουντ και ασίστ.   

3. Δημιουργία Υπηρεσίας

- Δημιουργήστε την κλάση NBAService:   
  - Η κλάση πρέπει να περιέχει μια λίστα από ομάδες (Teams).   
  - Κάθε ομάδα (Team) περιέχει τους παίκτες της (Players).   
  - Κάθε παίκτης (Player) περιέχει τα στατιστικά του (Stats).   
  - Υλοποιήστε τους 4 endpoints ώστε να επιστρέφουν αποτελέσματα χρησιμοποιώντας μόνο τα δεδομένα στη μνήμη, χωρίς κλήσεις στη βάση δεδομένων.   

4. Διαχείριση Δεδομένων

- Δημιουργήστε την κλάση NBAServiceConfig:
  - Η κλάση πρέπει να φορτώνει τα δεδομένα από τη βάση κατά την εκκίνηση της εφαρμογής.   
  - Τα δεδομένα της βάσης πρέπει να μεταφέρονται στη μνήμη και να αποθηκεύονται στην `NBAService`.   

## Οδηγίες Υλοποίησης

1. Δημιουργία Βάσης Δεδομένων

 - Χρησιμοποιήστε MySQL (ή άλλη βάση δεδομένων) για να δημιουργήσετε και να γεμίσετε τους πίνακες.   
 - Βεβαιωθείτε ότι οι Foreign Keys είναι σωστά συνδεδεμένες.   

2. Υλοποίηση Υπηρεσιών

- Χρησιμοποιήστε την αρχιτεκτονική Service - Controller:   
  - Ο Controller θα χειρίζεται τα HTTP αιτήματα.   
  - Η NBAService θα περιέχει τη λογική και τα δεδομένα της εφαρμογής.   

3. Χρήση Dependency Injection

- Δημιουργήστε beans για την NBAService και την NBAServiceConfig.   
- Χρησιμοποιήστε το annotation `@Autowired` για να εγχύσετε τις εξαρτήσεις.   

4. Φόρτωση Δεδομένων

- Στην κλάση NBAServiceConfig, χρησιμοποιήστε CommandLineRunner:   
  - Φορτώστε τα δεδομένα από τη βάση δεδομένων κατά την εκκίνηση.   
  - Αποθηκεύστε τα δεδομένα στη μνήμη της NBAService.   

5. Υλοποίηση Endpoints

- Τα endpoints θα χρησιμοποιούν τις μεθόδους της NBAService για να επιστρέψουν τα αποτελέσματα σε JSON.

## Παραδοτέα

1. Ο πηγαίος κώδικας των παρακάτω:
  - Database schema (SQL scripts).
  - Οι κλάσεις Team, Player, Stats.
  - Οι κλάσεις NBAService και NBAServiceConfig.
  - Ο Controller με τα 4 endpoints.


Με την ολοκλήρωση της άσκησης, θα έχετε υλοποιήσει μια εφαρμογή που διαχειρίζεται δεδομένα NBA στη μνήμη και παρέχει RESTful υπηρεσίες για την ανάκτηση κορυφαίων παικτών.







