# Software Systems Engineering

## Excersices

## [Week 1](./week1)

Έννοιες:
- Αφηρημένη κλάση (abstract): δεν μπορεί να δημιουργηθεί αντικείμενο άμεσα από αυτήν. Χρησιμοποιείται ως βάση για άλλες κλάσεις που θα επεκτείνουν τις δυνατότητές της. ΔΗΛΩΣΗ **public abstract class**.    
- Αφηρημένη μέθοδος (abstract): Δηλώνεται κενή μέσα στην αφηρημένη κλάση, οπότε δεν έχει υλοποίηση εκεί. Οι υποκλάσεις της αφηρημένης κλάσης θα πρέπει να την υλοποιήσουν με διαφορετικό τρόπο, ανάλογα με τι εκπροσωπούν. ΔΗΛΩΣΗ **public abstract void ΟΝΟΜΑ();**.   
- Κλήση αφηρημένης κλάσης: Η κλάση επεκτείνει (extends) την αφηρημένη κλάση, επομένως είναι μια εξειδικευμένη υλοποίηση που θα αντιπροσωπεύει ένα αντικείμενο. ΔΗΛΩΣΗ **public class ΚΛΑΣΗ extends ΑΦΗΡΗΜΕΝΗ_ΚΛΑΣΗ**.   
- Υλοποίηση αφηρημένης μεθόδου: Υλοποιούμε την αφηρημένη μέθοδο ΟΝΟΜΑ() από την αφηρημένη κλάση, με την ένδειξη **@Override** για να δείξουμε ότι πρόκειται για υπερισχύουσα (overridden) μέθοδο. ΔΗΛΩΣΗ **@Override** επάνω από την **public void ΟΝΟΜΑ()**.   

**ΣΤΑΤΙΚΗ ΜΕΘΟΔΟΣ - ΣΤΑΤΙΚΗ ΙΔΙΟΤΗΤΑ**

- Στατική μέθοδος: Μια στατική μέθοδος είναι μια μέθοδος που ανήκει στην ίδια την κλάση και όχι σε κάποιο συγκεκριμένο αντικείμενο (instance) αυτής της κλάσης. Μπορούμε να καλέσουμε μια στατική μέθοδο χωρίς να χρειάζεται να δημιουργήσουμε αντικείμενο της κλάσης. Χρησιμοποιούνται συνήθως για λειτουργίες που δεν απαιτούν πρόσβαση σε ιδιότητες της κλάσης που είναι διαφορετικές ανά αντικείμενο. Η πρόσβαση σε μια στατική μέθοδο γίνεται μέσω του ονόματος της κλάσης, πχ **ClassName.methodName();**.   
- Στατική Ιδιότητα: Μια στατική ιδιότητα (ή στατική μεταβλητή) είναι μια μεταβλητή που ανήκει στην κλάση και όχι σε κάποιο μεμονωμένο αντικείμενο. Όλα τα αντικείμενα της κλάσης μοιράζονται την ίδια τιμή της στατικής ιδιότητας. Αν αλλάξει η τιμή της στατικής ιδιότητας από ένα αντικείμενο, η αλλαγή αυτή θα είναι ορατή και σε όλα τα άλλα αντικείμενα της ίδιας κλάσης.

**Πότε να χρησιμοποιούμε στατικές μεθόδους και ιδιότητες**
- Στατικές Μέθοδοι: Όταν η λειτουργικότητα που παρέχεται από τη μέθοδο δεν εξαρτάται από συγκεκριμένα δεδομένα ενός αντικειμένου. Για παράδειγμα, μαθηματικές λειτουργίες όπως Math.sqrt() ή Math.random() είναι στατικές επειδή δεν εξαρτώνται από δεδομένα ενός συγκεκριμένου αντικειμένου.   
- Στατικές Ιδιότητες: Όταν η ιδιότητα αφορά όλα τα αντικείμενα μιας κλάσης και είναι κοινή για όλα (π.χ., ένας μετρητής για τον αριθμό των αντικειμένων μιας κλάσης ή κάποια ρύθμιση που ισχύει παγκοσμίως για όλα τα αντικείμενα).    

Συνολικά, οι στατικές μέθοδοι και ιδιότητες μάς επιτρέπουν να αποφεύγουμε τη δημιουργία πολλών αντικειμένων όταν μια συγκεκριμένη λειτουργικότητα ή δεδομένα είναι κοινά και σταθερά για όλα τα αντικείμενα της κλάσης.

## [Week 2](./week2): Αρχή Ανοικτής-Κλειστής Σχεδίασης

Η Αρχή Ανοικτής-Κλειστής Σχεδίασης (Open-Closed Principle) είναι μία από τις αρχές του SOLID και ορίζει ότι μια κλάση ή μέθοδος πρέπει να είναι ανοικτή για επέκταση αλλά κλειστή για τροποποίηση. Αυτό σημαίνει ότι όταν θέλουμε να προσθέσουμε νέες λειτουργικότητες, πρέπει να γίνεται μέσω κληρονομικότητας ή με τη χρήση πολυμορφισμού, χωρίς να τροποποιούμε τον αρχικό κώδικα. Έτσι, αποφεύγονται ανεπιθύμητες αλλαγές σε υπάρχοντα κομμάτια κώδικα, μειώνοντας τα σφάλματα και διευκολύνοντας τη συντήρηση.

* Ορίζοντας  μια  διασύνδεση  με  τον  τίτλο  'Ποσοτικοποιήσιμο'  (Quantifiable)  εισάγουμε  στη  σχεδίαση  του  συστήματος  μια  σύμβαση,  η  οποία,  για  οποιαδήποτε κλάση επιθυμούμε τα αντικείμενά της να μπορούν να θεωρηθούν ποσοτικοποιήσιμα.   
* Κλήσεις  μιας  της  κοινής  μεθόδου  (έστω  με  το  όνομα getQuantity()),  μια  κοινή  μέθοδο  επιστροφής  ενός  ποσοτικοποιήσιμου χαρακτηριστικού τους, είτε αυτό είναι τραπεζικό υπόλοιπο, μέσος όρος βαθμολογίας, αξία  μετοχής  κ.ο.κ

**Λογική:** Ο κώδικας υλοποιεί ένα γενικό σύστημα αποθήκευσης μετρήσιμων δεδομένων. Η DataSet επιτρέπει την καταγραφή και επεξεργασία στοιχείων οποιασδήποτε κλάσης που υλοποιεί τη διεπαφή Measurable, ώστε να υπολογίζεται ο μέσος όρος, η μέγιστη και η ελάχιστη τιμή.


## [Week 3](./week3)

## 1. Τι είναι ένα Σύστημα Ελέγχου Εκδόσεων (VCS)
Ένα Version Control System (VCS) επιτρέπει:
- **Παρακολούθηση αλλαγών** σε έγγραφα και αρχεία.   
- **Ανάκτηση παλιότερων εκδόσεων** για σύγκριση ή επαναφορά.   
- **Συνεργασία πολλών χρηστών** στο ίδιο έργο χωρίς συγκρούσεις.   

## [Week 4](./week4)

### 1. Τι είναι οι "Οσμές" στη Σχεδίαση Λογισμικού (Code Smells)
Οι "οσμές" λογισμικού (Code Smells) είναι ενδείξεις κακής σχεδίασης που:
- Δεν επηρεάζουν άμεσα τη λειτουργικότητα του συστήματος.   
- Μπορούν να δυσκολέψουν τη μελλοντική συντήρηση, την προσθήκη λειτουργικότητας ή την επαναχρησιμοποίηση.   
- Ανιχνεύονται εύκολα από έμπειρους σχεδιαστές ή με τη χρήση εργαλείων.   

**Λύση**: Εφαρμογή αναδομήσεων (refactoring) για την εξάλειψή τους.

## [Week 5](./week5): Μετρικές Ποιότητας Λογισμικού

Οι μετρήσεις είναι ουσιώδες εργαλείο για τη λειτουργία συστημάτων και την αξιολόγηση της ποιότητας λογισμικού. Χρησιμοποιούνται για:

- Την παρακολούθηση της απόδοσης.   
- Τη βελτίωση της συντήρησης και της ανάπτυξης λογισμικού.   
- Την κατανόηση και αξιολόγηση ποιοτικών χαρακτηριστικών.   
